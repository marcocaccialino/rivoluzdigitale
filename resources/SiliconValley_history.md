#Silicon Valley Prima e Adesso:
######Per Immaginare il Futuro, Devi Comprendere il Passato

“Non si può davvero capire quello che sta succedendo adesso senza capire ciò che è venuto prima.”

Steve Jobs sta spiegando il motivo per cui, da giovane, ha trascorso così tanto tempo con gli imprenditori della Silicon Valley di una generazione più vecchia, uomini come Robert Noyce, Andy Grove, e Regis McKenna.

È un bel sabato mattina del Maggio 2003, e sono seduto accanto a Jobs sul suo divano del soggiorno, lo sto intervistando per un libro che sto scrivendo. Gli chiedo di dirmi di più sul perché volesse, come diceva lui, “poter percepire quel secondo meraviglioso periodo della “Valley”, quando le società di semiconduttori si concentravano nello sviluppo del computer”. Perché, voglio sapere, non è abbastanza stare in piedi sulle spalle dei giganti? Perché vuole prendere i loro cervelli?

“È come quella citazione di Schopenhauer sul prestigiatore,” dice. Quando lo guardo stranito, mi dice di aspettare e poi schizza al piano di sopra. Scende un minuto dopo tenendo un libro in mano e leggendo a voce alta:  
*Chi vive per vedere due o tre generazioni è come un uomo che va qualche volta presso la bancarella del prestigiatore in una fiera, e assiste agli spettacoli due o tre volte in successione. I trucchi sono stati pensati per essere visti solo una volta, e quando non sono più una novità e cessano di ingannare, il loro effetto è finito.*

La Storia, capì Jobs, gli ha dato la possibilità di vedere - e vedere attraverso - i trucchi del prestigiatore prima che accadessero a lui, così avrebbe saputo come gestirli.

Salto in avanti di undici anni. È il 2014, e sto andando a far visita a Robert W. Taylor. Nel 1966, Taylor ha convinto il Dipartimento della Difesa a costruire la ARPANET che avrebbe poi costituito il nucleo di Internet. In seguito ha guidato il famoso Xerox PARC Computer Science Lab che ha sviluppato il primo personal computer moderno. Infine, ha condotto una delle squadre del DEC per creare il primo motore di ricerca più veloce del mondo - tre anni prima che Google fosse fondata.

Far visita a Taylor è come guidare una macchina del tempo della Silicon Valley. Sfrecci verso le società di venture capital di Sand Hill Road, sulla autostrada 280, e lungo una tortuosa strada a due corsie che è quasi impraticabile durante il fine settimana, grazie ai ciclisti rivestiti di lycra su bici da molti-mila dollari che migliorano il loro ritmo cardiaco lungo le salite ripide. Una brusca sterzata e si entra in ciò che sembra essere un altro mondo, alberato e fresco, con le sequoie lungo le colline. I segnali del cellulare vanno e vengono in questa parte del Woodside, molto al di sopra del Buck’s Restaurant in cui si negoziano accordi importantissimi con tazze di caffè mattutine. Il GPS tenta coraggiosamente di stabilire una posizione - e poi si arrende.

Quando arrivo a casa di Taylor su una collina che domina la Valley, mi racconta di un altro visitatore che ha recentemente percorso la stessa strada, evidentemente spinto dalla stessa curiosità che Steve Jobs ha avuto: Mark Zuckerberg, insieme ad alcuni colleghi della società da lui fondata, Facebook.

“Zuckerberg deve aver sentito parlare di me da un punto di vista storico”, ricorda Taylor nel suo accento del Texas. “Voleva capire chi fossi, credo.”

`Per immaginare il futuro, devi comprendere il passato.`

Io sono uno storico, e la mia materia è la Silicon Valley. Quindi non mi stupisce che sia Jobs che Zuckerberg abbiano capito che oggi il passato della Valley conta e che le lezioni impartite dalla storia possono portare ulteriore innovazione. Quando parlo con altri fondatori e partecipanti nella zona, vogliono anche sentire quello che è successo prima. Le loro domande di solito si riducono a due: per prima cosa, perché si è venuta a creare la Silicon Valley, e poi perché è rimasta l'epicentro dell’economia tecnologica globale per così tanto tempo?

Credo di poter rispondere a queste domande.

In primo luogo, una definizione di termini. Quando uso il termine “Silicon Valley”, mi riferisco specificamente allo stretto tratto della penisola di San Francisco tra la baia ad est e la Coastal Range a ovest. (Sì, la Silicon Valley è fisicamente una valle - ci sono colline sul lato opposto della baia.) Tradizionalmente la Silicon Valley comprende Santa Clara County e la punta meridionale di San Mateo County. Negli ultimi anni, parti di Alameda County e la città di San Francisco possono essere legittimamente considerati satelliti della Silicon Valley, o forse parte della “Greater Silicon Valley”.

Il nome “Silicon Valley”, per inciso, è stato reso popolare nel 1971 da un giornalista di nome Don Hoefler, bevitore accanito, inseguitore di storie, paparazzo, che ha scritto per un giornalaccio sul commercio chiamato *Electronic News*. Prima, la regione era chiamata “Valley of the Hearts Delight”, ​​rinomata per le sue albicocche, prugne, ciliegie e frutteti di mandorle.

“Questa era l’agricoltura sotto casa, le tre generazioni di tranquillità, la bellezza, la salute e la produttività basati su aziende familiari di piccola superficie ma di produzione generosa,” ricordò Wallace Stegner, il famoso scrittore occidentale. Per vedere come appariva allora la Valley, guardate i primi minuti di questo meraviglioso [video promozionale](https://www.youtube.com/watch?v=bS81L9OwYXE) del 1948 per la “Valley of the Hearts Delight”.

Tre forze storiche - tecnica, culturale e finanziaria - hanno creato la Silicon Valley.
##Tecnologia
Dal punto di vista tecnico, in un certo senso la Valley ha avuto fortuna. Nel 1955, uno degli inventori del transistor, William Shockley, si trasferì di nuovo a Palo Alto, dove aveva trascorso una parte della sua infanzia. Shockley era anche un brillante fisico - avrebbe poi condiviso con i colleghi il Premio Nobel nel 1956 - un insegnante eccezionale, e un tremendo imprenditore e capo. Poiché era un brillante scienziato e inventore, Shockley fu in grado di reclutare alcuni dei più brillanti giovani ricercatori del paese - Shockley li chiamava “hot minds” - per venire a lavorare per lui a 3.000 miglia dalle imprese e i laboratori di ricerca intensiva che costeggiavano la Eastern Seaboard da Boston ai Bell Labs nel New Jersey. Poiché Shockley fu un insegnante eccezionale, prese questi giovani scienziati, tutti eccetto coloro i quali non avevano mai costruito transistor, al punto che non solo capirono i piccoli dispositivi ma iniziarono ad innovare nel campo dell'elettronica dei semiconduttori per conto proprio.

E poiché Shockley fu un terribile capo - il tipo di capo che pubblicava gli stipendi e sottoponeva i suoi dipendenti a test di verità - molti che vennero a lavorare per lui non vedevano l'ora di scappare e lavorare per qualcun altro. E quel qualcun altro, si scoprì, sarebbero stati essi stessi. La mossa di otto dipendenti di Shockley di lanciare il proprio semiconduttore chiamato Fairchild Semiconductor nel 1957 segnò la nascita della prima significativa start-up moderna nella Silicon Valley. Dopo che il Fairchild Semiconductor veniva messo da parte alla fine degli anni ’60, i dipendenti lanciarono decine di nuove imprese (tra cui Intel, National e AMD) che adesso vengono collettivamente chiamate ​​Fairchildren.

Altrettanto importante per il futuro della Valley fu la tecnologia che Shockley ha insegnato a costruire ai suoi dipendenti: il transistor. Quasi tutto ciò che noi associamo alla moderna rivoluzione tecnologica e alla Silicon Valley può essere fatta risalire al piccolo, piccolissimo transistor.

Pensiamo al transistor come il granello di sabbia al centro della perla della Silicon Valley. Il successivo strato di perla apparve quando le persone collegarono insieme i transistor, insieme ad altri componenti elettronici discreti come resistenze e condensatori, per fare un intero circuito elettronico su una singola fetta di silicio. Questo nuovo dispositivo venne chiamato microchip. Poi qualcuno si presentò con un microchip speciale che poteva essere programmato: il microprocessore. Le prime calcolatrici tascabili furono costruite attorno a questi microprocessori. Poi qualcuno capì che era possibile combinare un microprocessore con altri componenti e uno schermo - veniva creato il computer. La gente scrisse codici per questi computer per creare sistemi operativi e software che girassero sopra questi sistemi. Ad un certo punto la gente cominciò a collegare questi computer fra loro: la rete. Poi la gente capì che era possibile “virtualizzare" questi computer e memorizzare i loro contenuti off-site in una “nuvola”, ed era possibile anche cercare tra le informazioni memorizzate in più computer. Poi il computer in rete è stato ridotto - mantenendo le componenti chiave di schermo, tastiera e dispositivo di puntamento (oggi un dito) - per costruire tavolette e apparecchi palmari chiamati smart phone. Poi la gente ha cominciato a scrivere applicazioni per i dispositivi mobile … .

Avete compreso la situazione. Tutti questi cambiamenti mantengono il ritmo del tic-tac della Legge di Moore.

Le competenze acquisite attraverso lo sviluppo e la commercializzazione di uno strato di perla hanno messo le fondamenta e sostenuto lo sviluppo dello strato successivo o delle industrie simili. Apple, per esempio, è una società che spesso viene definita *sui generis*, ma i primi dipendenti fondamentali di Apple Computer avevano lavorato presso Intel, Atari, o Hewlett-Packard. I sostenitori del venture capital di Apple avevano sostenuto Fairchild o Intel o lavorato lì. Il famoso Macintosh, con il suo aspetto user-friendly, l'interfaccia grafica, le finestre sovrapponibili, e il mouse sono stati ispirati da una visita del 1979 che Steve Jobs e un gruppo di ingegneri fecero al XEROX PARC, nello Stanford Research Park. In altre parole, Apple era il prodotto dell’ambiente e delle radici tecnologiche della Silicon Valley.
Cultura
Questo ci porta alla seconda forza dietro la nascita della Silicon Valley: la cultura. Quando Shockley, il suo transistor e le sue reclute arrivarono nel 1955, la Valley era ancora in gran parte agricola, e la piccola industria locale era focalizzata sull'high-tech (o come avrebbero detto poi, sulla “era spaziale”). La più grande fonte di lavoro era la Lockheed, azienda che si occupava di difesa. IBM stava per aprire una piccola struttura di ricerca. Hewlett-Packard, una delle poche aziende tecnologiche originarie della Silicon Valley prima degli anni ’50, era nata da più di un decennio.

Stanford, nel frattempo, stava attivamente cercando di costruire i propri dipartimenti di fisica e ingegneria. Il professore (e Rettore dal 1955 al 1965) Frederick Terman era preoccupato di una “fuga di cervelli” dei laureati di Stanford verso la East Coast, dove il lavoro era abbondante. Così si mise a lavoro con il presidente J.E. Wallace Sterling per creare ciò che Terman definì “una comunità di studiosi tecnici”, in cui i legami tra l'industria e il mondo accademico erano stretti. Ciò significò che non appena le nuove società di transistor/microchip cominciarono a crescere, gli ingegneri tecnicamente competenti erano già lì.

Queste tendenze accelerarono soltanto non appena vi fu un’esplosione demografica. Tra il 1950 e il 1970, la popolazione di Santa Clara County triplicò, da circa 300.000 abitanti a più di 1 milione. Era come se una nuova persona si fosse trasferita nella Contea di Santa Clara ogni 15 minuti per 20 anni. I nuovi arrivati ​​furono, nel complesso, più giovani e più istruiti delle persone già nella zona. La Valley cambiò da una comunità di vecchi agricoltori diplomati nelle scuole superiori ad una comunità piena di 20 e qualcosa dottori di ricerca.

Tutte queste nuove persone che si riversavano in quella che era stata una regione agricola fece sì che fosse possibile creare un ambiente di business *attorno* alle esigenze delle nuove società che si venivano a creare, invece di adattare una cultura aziendale esistente per accogliere le nuove industrie. In quello che sarebbe diventato un ciclo autoalimentato, tutto ciò che andava da studi legali specializzati, operazioni di reclutamento e strutture di prototipazione; a piani di stock option liberali; a leggi urbanistiche; a offerte di corsi comunitari in college, si mise insieme per sviluppare e sostenere un'infrastruttura di business basata sulla tecnologia.

Lo storico Richard White dice che il moderno West americano era [“nato moderno”](http://www.gilderlehrman.org/history-by-era/development-west/essays/born-modern-overview-west) perché la popolazione ha seguito, piuttosto che evitato, i collegamenti con i mercati nazionali ed internazionali. La Silicon Valley è nata *post*-moderna, con questi collegamenti non solo in atto, ma in un modo dato così per scontato che le persone si trovavano a proprio agio nello sperimentare nuovi tipi di strutture aziendali e approcci sorprendentemente differenti dalle tradizionali pratiche commerciali della East Coast con radici antiche di quasi due secoli.

Fin dall'inizio, gli imprenditori della Silicon Valley si vedevano in diretta opposizione alle loro controparti della East Coast. Gli occidentali si vedevano come cowboy e pionieri, che lavoravano su una “nuova frontiera” in cui le persone osavano molto e il fallimento non era vergognoso, ma solo il modo più rapido per imparare una dura lezione. Negli anni ’70, con l'influenza dell’epicentro della contro-cultura all'angolo tra Haight e Ashbury, facilmente raggiungibile in autostrada, le aziende della Silicon Valley diventarono famose anche per la loro disinvoltura, per la cultura dell’informale, e per i loro prodotti, come videogiochi e personal computer, che hanno portato la tecnologia avanzata per “il resto di noi.”
##Soldi
La terza componente chiave che ha portato alla nascita della Silicon Valley, insieme con il seme giusto della tecnologia caduto in un terreno particolarmente ricco e culturalmente ricettivo, fu il denaro. Anche in questo caso, la tempistica è stata fondamentale. La Silicon Valley fu avviata da fondi federali. Sia se fu il Dipartimento della Difesa che acquistò il 100% dei primi microchip, la Hewlett-Packard e la Lockheed che vendettero prodotti ai militari, o i fondi federali per la ricerca che vennero riversati a Stanford, ma la Silicon Valley fu il beneficiario dei timori della Guerra Fredda che si tradusse nel Dipartimento della Difesa disposto a spendere quasi tutto su elettronica avanzata e sistemi elettronici. Il governo, in effetti, servì come primo venture capitalist della Valley.

La prima onda significativa di società di venture capital della Silicon Valley si abbatté negli anni ’70. Sia la Sequoia Capital sia la Kleiner Perkins Caufield sia la Byers sono state fondate da ex allievi della Fairchild nel 1972. Tra loro, queste società di venture capital avrebbero contribuito a finanziare Amazon, Apple, Cisco, Dropbox, Electronic Arts, Facebook, Genentech, Google, Instagram, Intuit, e LinkedIn - e questa è solo la prima metà dell'alfabeto.

Questo modello di una generazione che succede ad un’altra e si volta per offrire alla prossima generazione di imprenditori sostegno finanziario e competenze manageriali è uno dei segreti più importanti e poco riconosciuti del continuo successo della Silicon Valley. Robert Noyce lo ha chiamato “il rifornire il torrente da cui ho pescato.” Steve Jobs, [nel suo notevole discorso di commiato del 2005 a Stanford](http://news.stanford.edu/news/2005/june15/jobs-061505.html), ha utilizzato l'analogia di un testimone che viene passato da un corridore a un altro in una continua staffetta attraverso il tempo.
##Quindi è così che la Silicon Valley si è affermata. Perché ha resistito?
Dopo tutto, se la moderna Silicon Valley è nata negli anni ’50, la regione è giunta alla sua settima decade. Per circa due terzi di quel tempo, gli osservatori della Valley hanno previsto la sua morte imminente, di solito con un'allusione a Detroit. In primo luogo, gli shock petroliferi e le crisi energetiche degli anni ’70 stavano per far chiudere le fab (fabbriche specializzate) che costruivano microchip. Negli anni ’80, la preoccupazione era per la concorrenza giapponese. Lo scoppio della bolla dot-com, l'aumento di formidabili regioni tecnologiche in altre parti del mondo, Internet e le tecnologie mobile che permettono di lavorare da qualsiasi luogo: tutti erano stati sentiti come campanelli d’allarme che preannunciavano la morte della Silicon Valley.

L’economia della Valley è nota per la sua ciclicità, ma ha indubbiamente resistito. Adesso siamo nel 2015, un anno in cui brevetti, IPO, e una quota maggiore di investimenti di venture e angel capital vengono dalla Valley più che mai. Come dice [un recente rapporto di Joint Venture Silicon Valley](http://www.siliconvalleyindex.org/images/pdf/index2014.pdf), “Abbiamo esteso ad una striscia di quattro anni la crescita del lavoro, siamo tra le regioni con più alto reddito del paese, e abbiamo la più grande quota dei settori con la più alta crescita e il più alto salario della nazione.” Aspiranti imprenditori da tutto il mondo continuano a muoversi verso la Valley. Anche le aziende che non hanno cominciato nella Silicon Valley si spostano lì (Facebook può testimoniare).

Perché? Cosa c'è dietro la capacità di resistenza della Silicon Valley? La risposta è che molti dei fattori che hanno lanciato la Silicon Valley negli anni ’50 continuano a sostenere la sua forza oggi anche se l'economia della Valley si è dimostrata molto adattabile.

*Tecnologia*

La valle scivola ancora nella lunga scia dei transistor, sia in termini di tecnologia che in termini di infrastruttura per supportare le aziende che si basano sulla tecnologia dei semiconduttori. Ricordate la perla. Allo stesso tempo, quando sono sorti nuovi settori nella Valley non collegati direttamente ai semiconduttori - industrie come la biotecnologia - hanno approfittato della struttura di infrastrutture e di sostegno già pronta.

*Soldi*

Il venture capital è rimasto la principale fonte di finanziamento per le giovani imprese della Silicon Valley. Nel 2014, sono stati investiti nella Valley circa 14,5 miliardi di dollari in venture capital, che rappresentano il 43% di tutti gli investimenti di venture capital nel paese. Più della metà del venture capital della Silicon Valley è andato a investimenti software, e anche l’aumento di software, aiuta a spiegare la recente migrazione di molte aziende di tecnologia a San Francisco. (San Francisco, bisogna notare, ha fornito quasi la metà dei 14,5 miliardi di dollari.) Costruire microchip o computer o apparecchiature di produzione specializzata - cose che di solito avvengono nella Silicon Valley - richiede molte persone, enormi operazioni di fabbricazione e l'accesso ai prodotti chimici specializzati e agli impianti di trattamento, che spesso occupano vaste aree di terreno. Costruire software non richiede nessuna di queste cose; infatti, gli sviluppatori software hanno bisogno di poco più di un computer e di un po’ di spazio per i server nel cloud per fare il loro lavoro. È così facile per le aziende di software spostarsi in città come San Francisco, dove molti giovani appassionati di tecnologia vogliono vivere.

*Cultura*

La Valley continua ad essere un polo di attrazione per persone giovani e ben istruite. Il flusso intra-nazionale di immigrati nella Silicon Valley da altre parti del paese nella seconda metà del XX secolo è diventato, nel XXI secolo, un flusso internazionale di immigrati provenienti da tutto il mondo. È impossibile non tenere conto dell'importanza degli immigrati per la regione e per la moderna industria tecnologica. Quasi il 37% delle persone della Silicon Valley di oggi sono nate al di fuori degli Stati Uniti - di questi, oltre il 60% sono nate in Asia e il 20% in Messico. La metà delle famiglie che vivono nella Silicon Valley parlano una lingua diversa dall'inglese in casa. Il [65%](http://www.jointventure.org/images/stories/pdf/index2013.pdf) delle persone con un Bachelors degrees (ndr. l’equivalente delle Lauree Magistrali italiane) che lavorano nella Valley nel campo della scienza e dell'ingegneria, sono nati in un altro paese. Permettetemi di dirlo ancora una volta: i 2/3 delle persone che lavorano nelle industrie scientifiche o tecnologiche della Valley che hanno completato la loro formazione universitaria sono nate all'estero. (Quasi la metà dei laureati che lavorano in *tutti* i settori della Valley sono nati all'estero.)

Ecco un altro modo di vedere le cose: Dal 1995 al 2005, [più della metà](http://www.kauffman.org/what-we-do/articles/2008/11/foreignborn-entrepreneurs-an-underestimated-american-resource) di tutte le start-up della Silicon Valley ha avuto almeno un fondatore che è nato al di fuori degli Stati Uniti. Le loro imprese - aziende come Google e eBay - hanno creato posti di lavoro americani e miliardi di dollari di capitalizzazione nel mercato americano.

Silicon Valley, ora, come in passato, è costruita e sostenuta da immigrati.

Anche Stanford rimane al centro dell'azione. Secondo una stima, a partire dal 2012, le società costituite da imprenditori di Stanford generano un fatturato mondiale [di 2.700 miliardi dollari l'anno e hanno creato 5,4 milioni di posti di lavoro dagli anni ’30](http://news.stanford.edu/news/2012/october/innovation-economic-impact-102412.html). Questa cifra comprende le imprese la cui attività principale non è tecnologica: aziende come Nike, Gap, e Trader Joe’s. Ma anche se si guardano solo alle aziende della Silicon Valley che sono venute fuori da Stanford, la lista è impressionante, tra cui Cisco, Google, HP, IDEO, Instagram, MIPS, Netscape, NVIDIA, Silicon Graphics, Snapchat, Sun, Varian, VMware, e Yahoo. In effetti, alcuni critici si sono lamentati che la Stanford è diventata troppo eccessivamente concentrata sull’imprenditorialità degli studenti negli ultimi anni - un affermazione che non condivido ma che è ben racchiusa in un articolo del 2012 del *New Yorker*, che ha chiamato l'università [“Get Rich U.”](http://www.newyorker.com/magazine/2012/04/30/get-rich-u)
##Cambiamenti
Quanto sopra rappresenta un’importante continuità, ma il cambiamento è stato anche di vitale importanza per la longevità del territorio. La Silicon Valley si è reinventata per decenni, una tendenza che è evidente con un rapido sguardo alle tecnologie emergenti e leader nell’area:

• Anni ’40: strumentazione

• Anni ’50/'60: microchip

• Anni ’70: biotecnologie, elettronica di consumo che utilizza chip (PC, videogiochi, ecc.)

• Anni ‘80: software, networking

• Anni ’90: web, ricerca

• Anni ’00: cloud, mobile, social networking

Il senso principale di ciò che significa far parte della Silicon Valley - la celebrazione dell’assunzione di rischi, le storie del tipo Davide-contro-Golia, la credenza persistente che il fallimento insegna lezioni importanti di business [anche quando i dati dimostrano il contrario](http://www.nytimes.com/2009/03/22/business/22proto.html?_r=0) - non è cambiato, ma negli ultimi anni, un nuovo tropo è apparso accanto alle metafore occidentali della Corsa all’Oro e del Selvaggio West: la Disruption (ndr. lett. spaccatura).

La “Disruption” è l’idea, più o meno basata sulle idee proposte originariamente da Joseph Schumpeter nel 1942, che una piccola azienda può entrare e - di solito con la tecnologia - rielaborare completamente un settore che sembrava stabile e in gran parte non incline al cambiamento. Quindi: Uber sta spaccando il settore dei taxi. Airbnb sta spaccando il settore alberghiero. La storia del disrupting è, essenzialmente, la stessa del racconto occidentale: un nuovo approccio viene fuori dal nulla per cambiare un mondo istituzionalizzato, in meglio. Potete riscontrare gli stessi temi dell’avventura, il pensiero anticonformista, l’opportunità e l'assunzione di rischi. È la stessa canzone, con testi differenti.

Il passaggio alla nuova lingua può riflettere il ruolo fondamentale che gli immigrati svolgono nella odierna Silicon Valley. Molti adulti lavoratori istruiti della regione sono arrivati ​​senza il background culturale che aveva favorito cowboy o pionieri anni prima. Questi immigrati non hanno nemmeno viaggiato verso l’ovest per arrivare nella Silicon Valley. Sono venuti da est, o da nord. Sarà interessante vedere quanto tempo sopravviverà la metafora occidentale a questo cambiamento culturale. Scommetto che è sulla sua via del tramonto.

Qualcos'altro di nuovo sta accadendo nella cultura della Silicon Valley negli ultimi dieci anni. I piccoli ragazzi anticonformisti sono diventati i grandi ragazzi dell’istituzione. Apple ha dovuto saldare un caso all’antitrust. State sentendo parlare di aziende della Silicon Valley come Facebook o Google che raccolgono enormi quantità di dati su cittadini americani, alcuni dei quali sono finiti nelle mani della NSA. Cosa succede quando le aziende della Silicon Valley iniziano ad osservare come il Grande Fratello della famosa [pubblicità del 1984 dell’Apple Macintosh](https://www.youtube.com/watch?v=VtvjbmoDx-I)?
##Una Breve Finta al Futuro
Ho aperto queste riflessioni definendo la Silicon Valley come un luogo fisico. Mi viene spesso chiesto come e se questo posto continuerà ad essere importante nell'era delle tecnologie mobile, di Internet e delle connessioni che non potranno che diventare più veloci. In altre parole, la regione come posto fisico è un concetto superato?

Credo che il luogo fisico continuerà ad essere rilevante quando si parla di innovazione tecnologica. La vicinanza è importante. La creatività non può essere programmata per un particolare blocco di mezz’ora durante una teleconferenza. I lavori importanti possono essere fatti da remoto, ma il tipo di conversazioni che conducono a scoperte reali spesso capitano all’improvviso. Le persone si incontrano in fondo al corridoio, o in un bar, o a messa, o in palestra, oppure sul margine di una partita di calcio per bambini.

È proprio perché questo posto continuerà ad essere importante che la più grande minaccia per il futuro della Silicon Valley ha parametri locali e nazionali. L’economia innovativa della Silicon Valley dipende dal suo essere in grado di attrarre le menti più brillanti del mondo; esse fungono da un costante tasto “refresh” dell’innovazione. Se la Silicon Valley perde il suo fascino per quelle persone - se la qualità delle scuole pubbliche diminuisce in maniera tale che i loro figli non possano più ricevere un buon insegnamento, se i prezzi delle case rimangono così astronomici che meno della metà di coloro che acquistano la loro prima casa può permettersi la casa a prezzo medio, o se la politica di immigrazione rende difficile rimanere per gli immigrati altamente qualificati che invece vogliono restare qui - lo status della Valley, e quello dell'economia degli Stati Uniti, sarà minacciato. Altre cose preoccupanti: il divario in continua espansione tra coloro con lo stipendio più alto e quelli con lo stipendio più basso; i salari stagnanti per i lavoratori con qualifica medio-bassa; e la realtà persistente che come gruppo, gli uomini della Silicon Valley guadagnano più delle donne con lo stesso livello di istruzione. Inoltre, oggi nella Silicon Valley, il gruppo etnico/razziale con più basso guadagno guadagna il 70% in meno rispetto al gruppo con guadagno più alto, secondo il rapporto della Joint Venture. La dura realtà, con tante scuse a George Orwell, è che anche nella tanto decantata cultura egualitaria della Valley, alcune persone sono più uguali di altri.

Un'altra minaccia è il continuo declino del sostegno federale per la ricerca di base. Il venture capital è importante per lo sviluppo di prodotti nelle società, ma il governo federale finanzia ancora la grande maggioranza della ricerca di base in questo paese. La Silicon Valley è fortemente dipendente dalla ricerca di base - “No ricerca di base, no iPhone” è il mio titolo preferito di [un rapporto pubblicato di recente](https://www.aau.edu/WorkArea/DownloadAsset.aspx?id=15491) sulla ricerca e sviluppo negli Stati Uniti. Oggi, gli Stati Uniti occupano il [decimo posto](http://www.amacad.org/content/Research/researchproject.aspx?d=1276) tra le nazioni dell'OCSE nell’investimento nel settore R&S. Ovvero gli investimenti come percentuale del PIL - qualcosa come tra il 2,5% e il 3%. Ciò rappresenta un calo del 13% rispetto a dove eravamo dieci anni fa (sempre come percentuale del PIL). Secondo alcuni studi, la Cina supererà gli Stati Uniti nel settore R&S entro i prossimi dieci anni, sia in termini assoluti che come frazione di sviluppo economico.

La gente di tutto il mondo ha [cercato di riprodurre](http://www.slate.com/articles/technology/the_next_silicon_valley/2013/12/all_the_next_silicon_valleys_a_world_map_of_aspiring_tech_hubs.html) la Silicon Valley. Nessuno ci è riuscito.

E nessuno ci riuscirà perché nessun altro posto - tra cui la Silicon Valley stessa nella sua incarnazione del 2015 - potrebbe mai riprodurre l'intruglio unico di ricerca accademica, tecnologia, ideali di contro-cultura e un tipo di reputazione legato alla Corsa all’Oro specifico della California che attrae le persone con una elevata tolleranza per il rischio e con molto poco da perdere. In parte attraverso il passare del tempo, in parte attraverso lo sforzo intenzionale di alcuni imprenditori che hanno cercato di fare “beneficienza” e altri che hanno cercato di fare qualche dollaro, questa cultura si è autoalimentata.

La spinta a costruire un’altra Silicon Valley può essere destinata a fallire, ma ciò non è necessariamente una cattiva notizia per i pianificatori territoriali di altrove. L'economia high-tech non è un gioco a somma zero. L'economia del settore tecnologico globale del XXI secolo è grande e complessa abbastanza per far sì che più regioni possano prosperare per decenni a venire - inclusa la Silicon Valley, se le minacce che deve affrontare verrano prese sul serio.




*Leslie Berlin, 01/05/2015*

Traduzione a cura di [Roberto Alessi](https://www.twitter.com/robymontyz) (m. S205065)  
Articolo originale: https://medium.com/backchannel/why-silicon-valley-will-continue-to-rule-c0cbb441e22f
